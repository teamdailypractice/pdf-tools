#set page("a4")
#set text(
  font: "TSCu_SaiIndira",
  size: 13pt
)
#set align(center)
= 1    கடவுள் வாழ்த்து
\
#set align(left)
அகரம் முதல, எழுத்து எல்லாம்; ஆதி- \
பகவன் முதற்றே, உலகு. \
\
கற்றதனால் ஆய பயன் என்கொல்-வால்-அறிவன் \
நல் தாள் தொழாஅர் எனின்?. \
\
மலர்மிசை ஏகினான் மாண் அடி சேர்ந்தார் \
நிலமிசை நீடு வாழ்வார். \
\
வேண்டுதல் வேண்டாமை இலான் அடி சேர்ந்தார்க்கு \
யாண்டும் இடும்பை இல. \
\
இருள் சேர் இரு வினையும் சேரா, இறைவன் \
பொருள் சேர் புகழ் புரிந்தார்மாட்டு. \
\
பொறி வாயில் ஐந்து அவித்தான் பொய் தீர் ஒழுக்க \
நெறி நின்றார் நீடு வாழ்வார். \
\
தனக்கு உவமை இல்லாதான் தாள் சேர்ந்தார்க்கு அல்லால், \
மனக் கவலை மாற்றல் அரிது. \
\
அற ஆழி அந்தணன் தாள் சேர்ந்தார்க்கு அல்லால், \
பிற ஆழி நீந்தல் அரிது. \
\
கோள் இல் பொறியில் குணம் இலவே-எண்குணத்தான் \
தாளை வணங்காத் தலை.\
\
பிறவிப் பெருங் கடல் நீந்துவர்; நீந்தார், \
இறைவன் அடி சேராதார். \
#pagebreak()
#set align(center)
= 2    வான் சிறப்பு
\
#set align(left)
வான் நின்று உலகம் வழங்கி வருதலான்,\
தான் அமிழ்தம் என்று உணரல் பாற்று.\
\
துப்பார்க்குத் துப்பு ஆய துப்பு ஆக்கி, துப்பார்க்குத்\
துப்பு ஆயதூஉம் மழை.\
\
விண் இன்று பொய்ப்பின், விரிநீர் வியன் உலகத்து-\
உள் நின்று உடற்றும் பசி.\
\
ஏரின் உழாஅர் உழவர், புயல் என்னும்\
வாரி வளம் குன்றிக்கால்.\
\
கெடுப்பதூஉம், கெட்டார்க்குச் சார்வாய் மற்று ஆங்கே\
எடுப்பதூஉம், எல்லாம் மழை.\
\
விசும்பின் துளி வீழின் அல்லால், மற்று ஆங்கே\
பசும் புல் தலை காண்பு அரிது.\
\
நெடுங் கடலும் தன் நீர்மை குன்றும், தடிந்து எழிலி-\
தான் நல்காது ஆகிவிடின்.\
\
சிறப்பொடு பூசனை செல்லாது-வானம்\
வறக்குமேல், வானோர்க்கும், ஈண்டு.\
\
தானம் தவம் இரண்டும் தங்கா, வியன் உலகம்\
வானம் வழங்காது எனின்.\
\
நீர் இன்று அமையாது உலகுஎனின், யார்யார்க்கும்\
வான் இன்று அமையாது ஒழுக்கு.\
#pagebreak()
